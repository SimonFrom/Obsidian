Når man overvejer hvilke kvalitetskriterier, man vil bruge, kan man tage udgangspunkt i disse overordnede kriterier
 - Korrekt
    - Teknisk set
    - I forhold til opgaven
- Konsistent
- Komplet 
Domænemodellen/landkortet må ikke indeholde noget, der ikke findes i det område/domæne, der modelleres  
Kun de ting i området/domænet, der er relevante i forhold til domænemodellens/landkortets formål, skal tages med  
De ting, der vises på domænemodellen/landkortet, skal hedde det samme, som de gør i området/domænet, der modelleres.
 
De tre kvalitetskriterier for en domænemodel, som er nævnt ovenfor, er alle eksempler på kriterier, som kan bruges til at vurdere, om domænemodellen er korrekt i forhold til opgaven. Hvis man også vil se om den er korrekt teknisk set, kan man f.eks opsætte disse kriterier:
 - Klasser skal være tegnet som rektangler med to tværstreger, og associationerne skal tegnes som ”skarpe” streger mellem klasserne.
- Klassenavne skal være i ental. 
Eksempler på kvalitetskriterier, der kan bruges til at vurdere **konstistens**:

- Antallet af værdier i et objekt i objekt-modellen skal svare til antallet af attributter på den tilsvarende klasse i domænemodellen.
- Der skal være use cases, som sikrer oprettelse, brug og ajourføring (CRUD: Create, Read, Update, Delete) af hver stykke information i domænemodellen, og alle de informationer, der skal anvendes i use casene skal være i domænemodellen. 
Og eksempler på kvalitetskriterier, der kan bruges til at vurdere, om modellerne er **komplet**te kan være:

- Der skal være beskrevet use cases, objektmodel og domænemodel.
- Der skal være use cases, som sikrer, at systemet har den funktionalitet, som brugerne forventer.